
5,3 PHOTll PATRIARCHAE cr. se
DISSERTATIUNCULA STEWARTII
De scriptione Photiana et quanti ponderis sint argumenta, quae aﬂ'ert pro sua sententia stabilienda.
A diversis actibus voluntatis dividunt quidam Graeci voluntatem, in voluntatem naturalem, seu essen-
tialem ; et in voluntatem gnomicam, divisione Latinis, ut opinor, inusitata, et inaudita. Naturalem
vocant, qua: homini convenit praecise ratione naturas speciﬁcae : et quae in omnibus hominibus eadem
est, sicut et ipsa species humana eadem et praecise spectata, et ab omnibus conditionibus individnan-
tibus abstracta. « Naturalis voluntas hominis est, » inquit ex SS. Basilio. et Cyrillo, Anastasius Sinaita,
contra Severianos, « amare vitam, et quae necessario ad vitam pertinent. Omnis enim homo, hoc ipso,
quod talis est, naturaliter amat vitam. ›› Gnomica voluntas vocatur hypostatica, personalis, electiva.
α Gnomicas voluntates, » inquit idem Anastasius, loco citato, « varias habet nostra natura. Alius enim
vult privatus esse, alius aediﬁcare, alius agriculturam exercere, alius aliud agere, prout sunt varia,
peculiares, et quasi individuales gnomae, sive sententiae, seu decreta.
Sanctus Maximus in suis deﬁnitionibus ita deﬁnit: Voluntas gnomica « est voluntarius rationis im-
petus, et motus in utramque partem rationis. υ Qua deﬁnitione describit naturam ejus actus, qui dici-
tur electio, vel potius illum, qui ex parte rationis in discussione, et examine rerum ipsam electionem
antecedit. Idem tamen in epistola ad Marinum, negat gnomen, seu sententiam esse ipsam electionem,
sed dicit electionem potius esse etfectum gnomae, sententiae. Et hoc maxime convenit cum illis, qua
traduntur 1.2, q. 13, art. Ι, ubi docetur, nos tunc eligere. cum animadversis variis mediis, ad ﬁnemjudi-
cio rationis concludimus unum prae aliis esse amplectendum, atque adeo voluntate illud complectimur.
Quaeritur autem, uter potius actus formaliter sit electio ‘l Prior ne ille rationis, quem sanctus Maxi-
mus ad Marinum videtur vocare gnomen ; an ille posterior voluntatis, quo unum medium prae aliis am-
plectimur. Et communiter respondetur, in hoc posteriore actu formaliter et essentialiter consistere
electionem : quamvis etiam illum alterum actum rationis prmsupponat, et connotet. Ita ferme gnomen
explicat quoque Photius, ut vidimus.
De eadem voluntate gnomica ita sanctus Damascenuslib. mDe ﬁde orthodoxa, cap. 14 : η Sciendum
est, non idem esse. velle, et πῶς ama, hoc est, cum modo, seu modaliter velle. Nam velle natura: est,
sicut et videre. Omnibus enim hominibus inest. At vero, hoc vel illo modo velle, non est naturae, sed
nostrae gnomaa, seu sententiae :sicutetiam, hoc, vel illo modo videre, puta bene, aut male. Non enim
omnes homines eodem modo volunt. Neque eodem modo vident, quod etiam in actionibus apparetNam
hoc, vel illo modo velle, videre, operari, est affeclio, et modiﬁcatio usus ,actualis volendi, videndi, et
operandi, in solo utente existens, eumque ab aliis separans. Simpliciter igitur aliquid velle, nimirum
abstrahendo ab omni modo, et voluntas, vel potentia volendi: quae nil est aliud, quam rationalis ap-
petitio, et voluntas naturalis. At vero, hoc vel illo modo velle, est voluntas gnomica; et objectum
hujus voluntatis est volitum gnomicum. ι Et ut res exemplo declaretur: Voluntas comedendi simpli-
citer, est voluntas naturalis in singulis ratione specialiexistens. At voluntas comedendi aliquid hacvel
illa qualitate affectum, ut dulce, acerbum, multum, parum, dicitur voluntas gnomica, seu ποιὰ, seu
πῶς, id est, voluntas affecta aliqua qualitate, aut conditione; et non est naturae, ut dicunt Graeci,sed
personae. Et quia personae variae sunt, ideo et Ι]ωο voluntas est varia.
Sic explicata voluntate gnomica, qurestio est, utrum voluntas gnomica fuerit in Christo? Et Photius
quidem supra diserte negat. Idem videntur negare Damascenus, et Maximus supra. Argumenta multa
affert Photius, ut vidimus. Praecipua tantum hic repetam, et clarius proponam.
Primum. Voluntas gnomica, est voluntas personae humanae et crealre. In Christo non fuit persona
humana et creata ; Ergo. Major patet : quia velle tantum vel tantum, dulce vel amarum, non potest
esse naturae, quia illa est eadem in omnibus: et consequenter idem vult. Ergo voluntas gnomica est
personae : quae, cum multiplicetur, non est mirum, quod etiam actus volendi multiplicetur, ita nt alius
hoc velit, alius illud.
Secundum argumentum. Etectio non est in Christo, ergo nec voluntas gnomica. Antecedens patet:
quia electio est eorum, quae in utramque partem movent, hoc est, ad bona et ad mala, ut inquit Photins
ex sancto Maximo. Probatur consequentia. Quia voluntas gnomica et electiva est una et eadem.
Tertium argumentum. Si in Christo esset voluntas gnomica, tunc diﬂerret a voluntatibus gnomicis,
quae in unoquoque homine spectantur. Differret etiam a voluntate Spiritus sancti, et Patris. Sed qua?
nam est ista voluntas, quas nec est humana gnomica, nec omnino dicitur voluntas ? Nec dici potest.
istam voluntatem gnomicam in Christo, esse compositam partim ex divina, partim ex humana volun-
tate: quia, ut ait Photius, ne cogitari quidem potest compositio voluntatis, sicut possumus intelligere
hypostasin compositam ex natura humana et divina.
Quartum argumentum. Si detur in Christo voluntas gnomica, faciet compositionem cum voluntate
naturali Christi. Hoc dici non potest: quia si voluntas Christi essetcomposita, etiam natura ejus composita
esset. Sed hoc dici non potest. Una enim est natura humana in Christo simplex : et inter humanam
Christi, et divinam naturam, non datur ulla compositio in natura.
Quintum argumentum. Si voluntas gnomica nascitur ex consilio et judicio, seu ex determinatione
