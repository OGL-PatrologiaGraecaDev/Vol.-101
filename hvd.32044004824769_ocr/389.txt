
767
Hanc aedem Domini de summo servat Olympo,
Quem plebs Iudaea saevo bacchante tumultu
Pulsum de pinna fullonis fuste necavit.
Quod Christum populis, scandens fastigia templi,
Concionaretur crebro sermone sacerdos.
In cujus genibus pellis callosa refertur,
Dum crebris vicibus oraret voce Tonantem,
Poplitibus ﬂexis tundens pavimenta sacelli.
Lanea villosi sprevit velamina pepli,
Linea brumosi sumens mantilia ﬂabris.
Sic quoque ﬂagrantem contemnens corpore nar-
[dum,
Thermarum penitus neglexit pectore pompam,
Non cirros capitis, ferrata forcipe, dempsit,
222 Nec culter malas vestis lanugine rasit :
Cujus virtutum tanta praeconia constant,
Ut vindicta necis, quam dira morte luebat,
Interitus fieret Solyme, populique ruina ε.
Dum Titus caesar, densa comitante caterva,
Urbem ferriferis vallaret millibus amplam,
Cum genitore simul, Romanis arcibus orto :
Donec dira fames consumpsit strage catervas,
Manibus obstructas et muri carcere septas.
Tempore, quo tenerum mactavit femina natum
Insuper assandum verubus transfixit acutis :
Quem coctum laribus crudelis mater edebat,
Humana: penitus natura) jura resolvens;
Horresco referens, Eﬂ'ebi funus acerbum.
Sic vindicta crucis muletavit clade nefandos :
Sic quoque Jacobi mulctavit passio sontes.
Undecies centena simul cecidisse leguntur
Millia, per miseram, moribundis civibus, urbem :
Insuper et centum vendantur millia passim,
Quos rigidus ferri neglectus mucro reliquit,
Et famis exigua perierunt funera stipe.
CLX.
Sancti Philippi apostoli.
Hic quoque commemorat metrorum coma Philip.
lpum.
Quem pius aethrali ditavit gratia Christus;
Barbara qui docuit doctrinis agmina sacris,
Credere per Scythiam salvantem saecula Christum :
Qui dudum tetra torpebant mortis in umbra
Auctorem lueis tenebroso corde negantes,
Atque creaturze famulantes ordine verso.
Donec apostolicam hauserunt aure loquelam,
Limpida perpetui cernentes lumina Phoebi.
Omnes certatim merguntur gurgite sacro,
Flagitium sceleris purgantes fonte lavacri.
Inde Asiam properat, sanctis convertere biblis,
ldola qum dudum decepta fraude colebat.
Sedula ι) sed citius pandit praecordia Christo,
Splendida discipuli dum fantis verba capessit.
Sed felix Asia: convertit dogmate regnum,
In qua post obitum fatali sorte quiescit,
- Descriptio excidii__Jcrosolymitani, quam legas
apud Iosephum. dc Bello Iudaico.
δ AL, credula.
τ Al. miri/iris.
